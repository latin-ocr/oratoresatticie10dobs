280 SCHOLIA.

eorum, quae Fabricius legere nequisset, commenta sua suffecit.
Neque egomet ipse affirmare ausim, me veras codicis Aug. sectiones
ubique locorum aut assecutum esse, aut reddidisse. Facile fiat, et
vereor, ne non raro factum sit, ut ego quoque, qui die 7. Junii
1767. illa scholia exscribere coeperim, et d. 11. Julii ejusdem anni
laborem hunc absolverim, et, obrutus atque districtus aliarum re-
rum agendarum multitudine, otio destitutus fuerim apographum
meum cum membranis ipsis rursus comparandi, quae membranae a
me paulo post ad dominos remissae sunt, suspicor igitur factum
esse passim locorum ut peccaverim, non meditate et lente rem ge-
rens, sed festinans labore defungi, necessario quidem illo, sed inju-
cundo et quem invita Minerva tolerarem. Quod si ergo hoc in ge-
nere ego quoque humani quid passus fuero, ut fidei publicae impo-
nerem, culpae veniam rogo, ab invito et imprudente commissae.
Discant hinc, qui bibliothecis praesunt, ex e0, quod codices suos
viris doctis usurpandos dent, pretio codicum nihil decedere. Fieri
nequit, ut unus homo, praesertim festinans, omnia cernat et enotet.
Posteriores, eosdem in codices cum incidunt, plura pauciorave ob-
servant, a majoribus praetervisa. Saepe quoque locus dubitationis
incidit, uter verum viderit, prior an posterior. Debent igitur ejus-
modi membranae a dominis sancte et religiose custodiri,ut supersit
arbiter idoneus liti dirimendae. Quare majorem in modum a viris
doctis peto atque contendo, si qui aut Augustae sunt, autemut, aut
si quibus aliis alibi locorum copia codicum Augustanorum fiet, ut
codicem Demosthenis Augustanum‚ a me diligenter tractatum, ni-
hilominus tamen majori etiam diligentia examinent, quoniam cum
credibile, tum certum adeo est, nonnulla meam diligentiam effugisse.”

De Scholiis Lessingianis, quae literis LESSING. insignivi, Reiski-
us: “ Scholiis hisce, ex Augustano et Bavarico libro petitis, ad·-
junxi pauca quaedam, quae Aldina, e Lessingio V. C. mecum com-
municata, suppeditavit.’'

Scholia denique, ad marginem editionis Lutetianae apposita, et
in priori hujus Tomi parte omissa, insignivi literis BEN.

Scholia ubi cum vulgatis conveniunt, appositis numeris pagina-
rum et versuum editionis Nostrae his uncis ( )inclnsis (quibus autem
haec signa cum numeris adscripta non sunt, ea Scholia in priori
hujus sextae Tomi parte non prostant), Varietates Lectionis solum-
modo enotavi. Superest ut lectores his, qualiacunque sunt, sudore
VV. DD. partiS‚ meo digestis, bonis fruantur.

