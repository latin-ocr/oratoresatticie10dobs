SCHOLIA‚

MOSCHOPULEA E CODICE BARROCCIANO A TAYLORO,

ET

E BAVARICO, AUGUSTANO, LESSINGIANO, A REISKIO,

EXSCRIPTA,

UNA CUM LUTETIANIS MINORIBUS, HACTENUS OMISSIS‚

IN UNUM CINNUM CONJECTA.

-φ-

SCHOLIA Moschopulea insignivi literis MoscH.

De Scholiis Bavaricis, quae literis BAv. insignivi, Reiskius
istaec: “ In Bavarico duplicis erant generis Scholia, alia a manu
antiqua exarata (eadem quae totum codicem exaravit), alia a nova
sordidiore. Posterioris generis scholia, quae mihi videbantur Mo-
schopuli esse, deteriora, paene solummodo interlinearia, vocabulis
brevissime per alia intellectu faciliora declarandis destinata, omisi:
vestustiora autem illa cum ipse exscripsissem, sed sine ordine, dis-
jectis in schedis, in mandatis dedi Heslero meo, ut ex ordine illa
denuo ex ipso codice Bavarico exscriberet; quod ille pro more suo,
et prompte atque expedite, et fideliter feliciterque, exsecutus est.'’

De Scholiis Augustanis, quae literis AUG. insignivi, Reiskius
haec: “ Scholiorum Augustanorum partem vix tertiam Hierony-
mus Wolfius ediderat, et eam quidem parum fideliter. Ego plena
et bona fide reddidi, quoad legi poterant. Multa enim bibliopegi
cultellus abstulerat, multa vetustate, fumo, sordibus, contritu digi-
torum obliterata erant. Simon Fabricius optime his de scholiis
meritus est, homo alias in literis obscurus, doctum tamen euni et
industrium fuisse testatur opera ab eo his in scholiis e membranis
Augustanis exscribendis navata. Qui nisi viam mihicommunivisset,
ψ et compendia vocabulorum, quibus illa scholia exarata erant, me
docuisset, tametsi in quibusdam lapsus est, nunquam ego ausus
essem ea exscribere. Non Fabricio imputandae sunt tam crebrae,
et tam abnormes παραδιορθώσεις, quae Wolfianam horum scholiorum
editionem dedecorant, sed ipsi Wolfio, qui, quae minus intelligeret,
statim arbitratu suo mutavit, plerumque in pejus, aut in locum

